# 19-DARS. FUNKSIYA

Pythonda funksiyalar bilan tanishamiz

![](https://gblobscdn.gitbook.com/assets%2F-MGbkqs1tROquIT6oqUs%2F-Mc-5yGQPZTBaGoehQdL%2F-Mc-7xpq4Puu3KEjmT0R%2FSD_YT_TG_logo_mini.png?alt=media&token=929fe67b-ec12-4f63-b33e-e9c5e3d8ad09)

# FUNKSIYA NIMA?

Funksiya ma'lum bir vazifani bajarishga mo'ljallangan kodlar yig'indisi. Biz shu paytgacha bir nechta tayyor funksiyalardan foydalanib keldik. Misol uchun `print()` funksiyasi konsolga matn chiqarish uchun, `range()` funksiyasi esa ma'lum oraliqdagi sonlarni yaratish uchun ishlatiladi.  

Aslida har qanday funksiyaning ortida ham bir necha qatordan iborat kod bo'ladi, lekin biz funksiyaga murojat qilganda uning nomini yozamiz xolos. Funksiya ortidagi kod esa biz uchun yashirin bo'lib qolaveradi. Funksiyalarning qulayligi ham shunda. Dastur davomida ma'lum bir kodlarni qayta-qayta yozmaslik uchun biz ularni jamlab, bitta funksiya ichiga joylashimiz va dastur davomida bu kodlarga funksiya nomi orqali murojat qilishimiz mumkin. 

Funksiyalar turlicha bo'ladi, ba'zi funksiyalar sizdan qiymat qabul qilib, konsolga biror ma'umot chiqaradi, ba'zilari esa sizdan qabul qilgan qiymat ustida turli amallar bajarib yangi qiymat qaytaradi. Foydalanuvchidan mutlaqo qiymat qabul qilmaydigan funksiyalar ham mavjud. 

Ushbu mavzuda siz qanday qilib Pythonda yangi funksiya yaratish, unga murojat qilish, tekshirish va to'g'rilashni o'rganasiz. Shuningdek darsimiz yakunida dasturimizni bir nechta faullarga ajratishni va funksiylarani alohida, module deb ataluvchi fayllarga joylashni ham o'rganamiz.

# FUNKSIYA YARATAMIZ

Keling oddiy, salom_ber deb nomlangan funksiya yaratamiz. Bu funksiya murojat qilganimizda konsolga "Assalom alaykum!" degan xabarni chiqarsin.

Batafsil: https://www.youtube.com/watch?v=_aDyBPYAeyU
